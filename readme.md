# **Dos casos d’hibridació: Black Mirror Bandersnatch i Uncharted.**

Al llarg de la seva història, la indústria cinematogràfica ha fet front a l’aparició de noves tecnologies com l’animació digital, els efectes especials, els ordinadors, la televisió… Tot això ha provocat que el cinema evolucioni, s’adapti i es combini amb altres medis formant el que Manovich anomena una hibridació de medis.

Segons Manovich, la hibridació de medis és la combinació de dos o més medis de diferent tipus, el resultat de la qual pot tenir diferents formes, però sempre es podran identificar els medis que la constitueixen.

Aquest document tractarà sobre dos casos d’hibridació moderna: el cinema i els videojocs. Parlarem d’aquests dos medis per separat i de com es relacionen entre ells analitzant concretament la pel·lícula Black Mirror: Bandersnatch i el videojoc Uncharted.

Els orígens del cinema es remunten el 28 de desembre del 1895 on a París es van projectar les primeres pel·lícules realitzades pels germans Auguste i Louis Lumière. Els germans Lumière no eren directors ni productors de cinema, sinó més aviat científics i inventors. El seu èxit rau en la invenció del cinematògraf, el primer aparell capaç de captar diversos fotogrames i projectar-los més tard en una pantalla.

Des de llavors, el cinema ha experimentat una sèrie de canvis en molts sentits. Per una banda, el cinematògraf ha evolucionat molt gràcies a la tecnologia i ha esdevingut el que actualment anomenem càmeres de cinema, aparells capaços de captar vídeo i so en alta resolució. Per altra banda, també ha evolucionat el llenguatge cinematogràfic: plans visuals, gèneres cinematogràfics… fent del cinema molt més que una obra de teatre filmada.

A més a més, se li han sumat les tecnologies relacionades amb l’ordinador, que han esdevingut a l’actual i conegut cinema digital. Els antics efectes especials fets amb maquetes, trucs o tècniques de càmera i captació han passat a ser creats per ordinadors a través de programari amb tècniques de CGI.

El CGI (Computer Generated Imagery) permet generar imatges fictícies amb ordinador molt realistes i que juntament amb altres tècniques com el croma, han evolucionat el cinema tal com el coneixíem.

Per tant, diem que el cinema és un medi hibridat, ja que és la combinació de dos o més medis. Fusiona la captació de vídeo amb càmeres i de so, tècniques narratives, tecnologia computacional…

Una hibridació comuna en el cinema és la que el combina amb els videojocs. Així és com una pel·lícula pot incloure elements interactius dirigits a l’espectador perquè aquest formi part d’una experiència jugable. Un exemple d’aquesta hibridació és la pel·lícula de Black Mirror: Bandersnatch.

Black Mirror: Bandersnatch és una pel·lícula interactiva estrenada a Netflix el 28 de desembre del 2018. A Bandersnatch l’espectador pren les decisions que afecten el desenvolupament del film i que donen lloc a diferents combinacions possibles i cinc finals. La forma d’interactuar és a través del comandament de la televisió o des del mateix ordinador o dispositiu mòbil. Llavors, de què parlem, de cinema o d’un videojoc?

El terme pel·lícula interactiva fa referència a un subgènere de videojoc, per tant, arribem a un punt d’hibridació on costa identificar si estem davant d’un llargmetratge o d’un joc. Potser teòricament ho és, però la interactivitat representa només un 10% o menys, mentre que la resta és cinema.

En definitiva és una combinació de diferents medis que com a resultat generen un nou medi hibridat amb característiques dels dos, i que en aquest cas, teòricament es tractaria més aviat d’un videojoc que d’un film.

Aquesta hibridació entre cinema i videojocs també existeix en sentit contrari, és a dir, utilitzant tècniques de cinema per a crear videojocs.

Els primers videojocs eren programes de jocs lúdics com els escacs reunits en sales recreatives on els usuaris anaven a passar el temps. Aquest tipus de jocs van evolucionar de les consoles “primitives” com “Tenis for Two” o “Spacewear!” al famós “Pong” i amb el pas del temps als videojocs que coneixem actualment.

Fins aquell moment un joc consistia en una interacció del 100% amb l’usuari, on aquest havia d’assolir uns objectius amb les seves habilitats per anar superant nivells. Va ser més tard, amb la introducció de les cinemàtiques (seqüències cinematogràfiques situades en diferents parts del joc), on el jugador passava a convertir-se en espectador i d’aquesta manera, el videojoc i el cinema s’unien per crear aquest medi hibridat.

Un exemple d’aquesta hibridació és el videojoc Uncharted creat per Naughty Dog. Al joc, agafes el paper d’un caça-recompenses (Nathan Drake) que viu diferents aventures juntament amb un amic (Victor Sullivan) i els seus amors (Elena Fisher i Chloe Frazer).

Aquest joc està ple de seqüències cinemàtiques i tècniques narratives característiques del cinema, d’aquesta manera l’usuari pot experimentar una experiència molt més immersiva i sentir-se realment el protagonista de la història.

També cal afegir que per a molts videojocs s’utilitzen tècniques de CGI, igual que en el cinema, per generar els personatges amb ordinador. D’aquesta manera, un actor es posa un vestit especial i interpreta els moviments que farien els personatges per enregistrar els moviments de cada part del cos, i així, animar-ho amb ordinador més tard. Així s’aconsegueix un realisme quant a moviment, ja que són accions reals i naturals. Aquestes tècniques s’utilitzen de la mateixa manera per a grans produccions cinematogràfiques.

En resum, la hibridació d’aquests dos medis ha sigut molt significativa, de tal manera que potser en un futur ja no es podrà diferenciar entre videojoc i cinema, pel fet que cada cop la línia que els separa es fa més i més estreta.

# **Referències i Bibliografia:**

Manovich, Lev. _El software toma el mando_ [en línia]. Bloomsbury Academic, 2013.

Pedro García Martín (2020, Desembre 23). Los hermanos Lumière y el nacimiento del cine, [*https://historia.nationalgeographic.com.es/a/hermanos-lumiere-y-nacimiento-cine_12264*](https://historia.nationalgeographic.com.es/a/hermanos-lumiere-y-nacimiento-cine_12264).

Wikipedia (2022, Desembre 8). Hibridación de medios, [*https://es.wikipedia.org/wiki/Hibridación_de_medios*](https://es.wikipedia.org/wiki/Hibridaci%C3%B3n_de_medios).

Stella Puente (2020). Hibridaciones en tiempos de convergencia digital, [*https://www.teseopress.com/imagenesmutantes/chapter/cine-desafios-como-industria-y-lenguaje/*](https://www.teseopress.com/imagenesmutantes/chapter/cine-desafios-como-industria-y-lenguaje/).

Wikipedia (2022, Maig 16). Black Mirror: Bandersnatch, [*https://es.wikipedia.org/wiki/Black_Mirror:_Bandersnatch*](https://es.wikipedia.org/wiki/Black_Mirror:_Bandersnatch).

Wikipedia (2022, Desembre 10). Historia de los Videojuegos, [*https://es.wikipedia.org/wiki/Historia_de_los_videojuegos*](https://es.wikipedia.org/wiki/Historia_de_los_videojuegos).

Wikipedia (2022, Novembre 22). Uncharted, [*https://es.wikipedia.org/wiki/Uncharted*](https://es.wikipedia.org/wiki/Uncharted).
